Напишете програма, която ви позволява да играете Бикове и крави(като играта Wordle само че с числа). Ето ги и правилата:
Играчът въвежда положително число n и програмата генерира случайно положително число с n на брой различни цифри.
Целта на играча е да въвежда числа, докато не познае тайното число.
След всеки опит програмата извежда на потребителя колко бика и колко крави е получил като:
Ще казваме, че играчът е получил бик, ако играчът е въвел число, в което дадена цифра се среща в тайното число и е на правилното място.
Пример: Ако тайното число е 1326, а играчът е въвел 7920, то играчът има 1 бик, защото е познал цифрата 2 и е на правилното място.
Ще казваме, че играчът е получил крава, ако играчът е въвел число, в което дадена цифра се среща в тайното число (може да не е на правилното място).
Пример: Ако тайното число е 7483, а играчът е въвел 4903, то играчът има 1 бик и 1 крава, защото е познал цифрата 4 (това е кравата) и е познал както цифрата, 
така и позицията на 3-ката (това е бикът).
Ако играчът не успее да познае числото след n опита, програмата му изписва, че е загубил (аналогично ако спечели и познае числото).
