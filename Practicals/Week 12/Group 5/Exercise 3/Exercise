Напишете функция, която приема матрица от цели числа, която представлява игрално поле.
Нека имаме играч, който започва от горния ляв ъгъл, може да се движи само надолу, надясно и надолу надясно по диагонал, и целта му е да стигне долния десен ъгъл.
На всяко поле, на което стъпва, има число. Ако числото е положително, животът на играча се увеличава с това число, а иначе се намалява с толкова.
Функцията приема и положително число, което е началният живот на играча. Нека функцията да връща дали играчът може да стигне до целта си и да е оцелял.
(Приемаме, че числото в долния десен ъгъл не се отразява на живота на играча.)
